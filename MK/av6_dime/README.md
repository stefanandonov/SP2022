## Задача 1 (Прв колоквиум 2021 - задача 1)

Од тастатура се вчитува природен број N, а потоа се вчитуваат последователно N тројки цели броеви (a, b, c). Нека за секоја тројка цели броеви a, b и c се дефинира вредност rez што се пресметува според следната формула:

rez = 2*min – max/2 + |min - a|

кадешто min е најмалиот број од тројката, а max - најголемиот број од тројката броеви a, b, c.

На излез да се испечати вредноста rez за секоја од тројките броеви, во посебни редови, според форматот во примерот.

Пр.
Влез:
2
5 1 5
2 -10 6

Излез:
3.50
-11.00

## Задача 2 (прв колоквиум 2021 - задача 2)

Од тастатура се внесуваат два цели броеви X и N. Пoтоа од тастатура се внесуваат уште N природни броеви поголеми од 9.

Секој внесен број да се трансформира во број којшто е добиен со преместување на неговата најзначајна (прва) цифра на крајот од бројот. Потоа да се провери дали Х е делител на добиениот број и на екран да се испечати DA ако е делител и NE во спротивно (за секој број во посебен ред).

(Пример за преместување на најзначајната (прва) цифра на крај на број: 1234 -> 2341, 10 -> 1, 200 -> 2 )

Пр.
Влез
2 2
43
100

Излез
DA
NE

(Објаснување за примерот:
43 -> 34, 2 e делител на 34
100 -> 1, 2 НЕ е делител на 1 )

## Задача 3 (втора задача прв колоквиум 2017)

Од тастатура се внесуваат два природни броја M (M > 2) и N. Да се напише програма која ќе го најде и испечати првиот број помал од N кој има помалку од M делители (1 и N се делители на N).

## Задача 4 (втора задача од прв колоквиум 2019)

Од тастатура се внесуваат два едноцифрени броја C1 и C2 (1 <= C1, C2 <= 9). Потоа се внесува природен број N, кој означува колку броеви ќе се внесат во продолжение. Потоа се внесуваат N-те природни броеви. За секој од внесените броеви програмата треба да го испечати бројот кај кој цифрата C1 од внесениот број е заменетa со цифра C2, како и неговиот следбеник.

Забелешка: За освојување на 80% од поените може да претпоставите дека внесените броеви не завршуваат на нула.